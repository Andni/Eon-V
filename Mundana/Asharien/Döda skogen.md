# Döda skogen

Nära gränsen till Sunariskogen ligger De dödas skog, en hemsökt plats dit de vandöda från De dödas krig sägs ha sökt sig efter att de drevs bort från civiliserade nejder. Än idag sker det att benrangel och vandrande lik stapplar ut ur skogen, varför den bevakas av en brokig skara riddare, vindmunkar och legoknektar. Vissa magiker menar att det är orimligt att enbart kvardröjande sexhundra år gamla vandöda skulle bebo skogen, och misstänker istället att den bär någon mörkare hemlighet som gör att nya vandöda ständigt skapas där. Att beträda skogen är dock förbjudet då stormännen i området fruktar att nekromantiker söker dess hemligheter.
